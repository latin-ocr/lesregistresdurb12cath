42 REGiSTREs D'URBAIN IV.

idem Giroldus turrim et edificia predicta eidem Petro
tradere teneretur, ab ipso tenenda et custodienda in ex-
pensis eorundem episcopi et capituli, donec prefate
confirmationes forent obtente‚ post quarum impetratio-
nem destruerentur turres et edificia supradicta. Sane
pro hujusmodi expensis solvendis dicto Petro,prefati
episcopus et capitulum eidem Petro obligaverunt se ac
omnia bona sua, et super premissis omnibus renuntia-
verunt omni generi restitutionis que vel jure competit
actionis vel posset officio judicis implorari, et quod ipsi
non possint dicere quod in hujusmodi permutationis
contractu, ultra dimidiam Justi valoris fuerint circum-
venti et recognoverunt quod pro rebus datis ab eis dicto
Petro recompensationem congruam receperunt. Renun-
tiavernnt insuper omnibus privilegiis ct indulgentiis
eis vel predicte ecclesie tam a sede predicta quam a
quibuscunque principibus indultis vel etiam indulgen-
dis. Porro predictus Giroldus, cum dicte confirmatio-
nes non fuerint infra predictum terminum impetrate,
dictam turrim Petro tradidit memorato, quam ipse tali
pretextu detinet occupatam. Quia vero ex premissis, ut
asseritur⁷ lesa est enormiter ecclesia memorata et nos-
tri decet appositione consilii super hoc salubre reme-
dium adhiberi, nos super hoc ecclesie ac episcopo pre-
dictis providere volentes, fraternitati tue sub pena ex-
communicationis quam te incurrere volumus eo ipso si
preceptum nostrum adimplere neglexeris in hac parte,
de fratrum nostrorum consilio per apostolica scripta
precipiendo mandamus quatenus infra octo dies post
receptionem presentium, eundem Petrum in loco
competenti terre sue vel ipsi terre vicino, coram po—
pulo publice, cum credatur aliter comode non posse id
fieri, auctoritate nostra peremptorie citare procures ut
infra duos menses post citationem hujusmodi coram te
per se vel per procuratorem idoneum studeat compa-
rere. Ad quod locum insignem vel alium tue discretio-
nis arbitrio deputari volumus in quo utraque pars se-
curo comparere ac negotium inquisitionis hujusmodi
melius et comodius valeat expediri, et si absque judicii
strepitu, libelli oblatione, ac litis contestatione aliaque
juris sollempnitate que in judiciis ordinariis servari
solet, cum in hujusmodi negotio te velimus ex officio
nostro procedere, sive idem Petrus presens fuerit, sive
absens per contumaciam, tibi constiterit hujusmodi
obsidionem et occupationem predicti castri de Marti-
niaco in illis partibus fore notorias, eundem Petrum,
sublato cujuslibet dilationis et difficultatis obstaculo
predictis obligationibus, fidejussionibus veljuramentis
a quibus scilicet juramentis episcopum et capitulum
predictos duximus absolvendos, nequaquam obstanti-

 

bus, quorum omnium videlicet obligationum, fidejus-
sionum etjuramentorum pretextu episcopum et capitu-
lum seu ecclesiam vel fidejussores predictos, pendente
hujusmodi negotio, non permittas aliquatenus impeti
autetiam molestari, ad restitutionem plenariam dicti
castri de Martiniaco cum juribus et pertinentiis suis
faciendam eidem episcopo et ecclesie non omittas sen-
tentialiter condempnare ipsum ad restitutionem liujus-
modi, monitione premissa, per excommunicationis
in personam et in terram ejus interdicti sententias,
appellatione postposita, compellendo. Ceterum vo—
lumus et presentium tibi auctoritate mandamus ut,
memorato Petro ad hoc simili modo et intermino supe-
rius expresso citato, sublato cujuslibet dilationis et
difficultatis obstaculo, de plano, strepitu judiciorum,li-
belli oblatione, litis contestatione ac omni jurIs sollem-
pnitate, ut superius cst expressum, omissis, de inva-
sione, obligationibus hujusmodi, permutatione predicta
et an in ipsa Romani pontificis vel tuus intervenerit
assensus, necnon de traditione ac detentione dicte tur-

: ris, et an ex premissis sic enormiter lesa ecclesia su-

pradicta et de omnibus dictum negotium contingentibus,
ad quod etiam te volumus ex officio nostro procedere,
inquiras sollicite veritatem, quod inveneris nobis sub
sigillo tuo fideliter rescripturus, prefixo episcopo et
capitulo ac Petro predictis termino peremptorio duorum
mensium quo per se vel procurat-ores idoneos cum om-
nibus actis, juribus et munimentis suis dictum nego·
tium contingentibus compareant -- coram nobis, jus·
tam, dante Domino, sententiam recepturi. Insuper me-
moratum Petrum ac fautores et adjutores ipsius. quod,
pendente predicto negocio, episcopum et capitulum aut
ecclesiam preditos in personis vel bonis corum in ali·
quo non molestent, monitione premissa, per similes in
personas et in terras corum sententias, appellatione
remota‚compcllas. Hujusmodi autem sententias quas
propter predicta te serre contigerit, singulis diebus do-
minicis et festivis, pulsatis campanis et candelis ac-
censis, usque ad satisfactionem condignam sollempni-
ter publices, et por omnia loca in quibus expedire

ε videris, per alios facias publicari.Contradictores etc„

usque compescendo. Non obstante si —-. Diem vero pre-
fixionis hujusmodi et. quicquid super hiis duxeris facien·
dum, nobis per tuas patentes litteras, harum seriem
continentes, studeas fideliter intimare. Datum Viter-
bii,x111 kalendas augusti, anno 1⁰. n

